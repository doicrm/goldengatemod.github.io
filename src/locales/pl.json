{
  "navigation": {
    "goldenGate2": "Złote Wrota 2: Serce Bogini",
    "goldenGate": "Złote Wrota",
    "team": "Zespół",
    "joinUs": "Rekrutacja"
  },
  "goldenGate2": {
    "description": "Złote Wrota 2: Serce Bogini to darmowa modyfikacja do gry Gothic II, tworzona przez grupę pasjonatów. Zabierzemy was na niezwykłą przygodę do zupełnie nowego regionu świata Gothic - Królestwa Elei. A konkretnie na wyspę Samoa, która lata temu była zamieszkiwana przez krwawy kult hasyjczyków i do dziś skrywa ich mroczne tajemnice, które czekają na odkrycie. Położyliśmy duży nacisk na stworzenie dojrzałej fabuły z wieloma wyborami, które mają swoje konsekwencje... Podczas rozgrywki dostaniecie do dyspozycji zupełnie nowy, stworzony od zera świat, okraszony autorską ścieżką dźwiękową. Nie zabraknie również pełnego polskiego dubbingu oraz nowych mechanik.",
    "pros": [
      "Ok. 30 godzin rozgrywki",
      "Ponad 70 nieliniowych questów",
      "Pełny polski dubbing",
      "Pełna autorska ścieżka dźwiękowa",
      "Stworzony od zera świat"
    ],
    "lore": {
      "title": "Lore",
      "description": [
        "Królestwo Elei leży daleko na wschód od archipelagu wschodniego, przez co jego kontakty z królestwem Myrtany były bardzo ograniczone. Zostało założone wieki temu przez pradawnych budowniczych, obecnych również w Jarkendarze. Królestwo nie było narażone na ataki ze strony orków, co jednak nie oznacza iż panował tam spokój. Około 500 lat temu na Eleiskich ziemiach pojawiła się kobieta zwana Hatiret, która obwieściła się boginią. Spór o jej prawdziwą naturę trwa do dziś. Jednak nie można zaprzeczyć, że kobieta ta  posiadała ogromne pokłady mocy magicznych i charyzmę, dzięki którym przyciągnęła do siebie bandy oportunistów, które później przerodziły się w całą armię. Hatiret doprowadziła do regularnej wojny na elei, próbując przejąć władzę. Ostatecznie jednak przegrała i wraz z niedobitkami armii rozbójników schroniła się trudno dostępnej wyspie Samoa, gdzie założyła miasto Hasis oraz kult hasyjczyków, który oddawał jej cześć. Wkrótce po tym tajemniczo zniknęła. Co jednak nie przeszkodziło kultowi w rozwoju. Hasyjczycy opracowali bardzo szybkie statki, zwane drakkarami, za pomocą których, przez kolejne wieki, nękali Eleiskie okręty, a pojmanych marynarzy składali w ofierze ku czci bogini. Ostatecznie jednak ok. 100 lat temu król Sireus V najechał wyspę i ostatecznie rozprawił się z hasyjczykami, wybijając ich niemal doszczętnie. Wyspa przeszła we władanie Eleiczyków, jednak wciąż można na niej spotkać nie licznych potomków hasyczyków. Podczas walk hasyjczycy w ackie desperacji rzucili na miasto Hasis klątwę, która zabija wszelkie żywe istoty. W efekcie czego ich największe sekrety i skarby do dziś pozostają nietknięte...",
        "Obecnie królestwo Elei pogrążone jest w chaosie. Tarcia między rojalistami, magami wody i możnowładztwem, oraz ostatnie wydarzenia znacznie osłabiły kraj. Co postanowili wykorzystać piraci pod dowództwem Hannibala, rozpoczynając regularną wojnę z królestwem.",
        "Wojna zaczęła wyniszczać Eleę, a coraz więcej par oczu zwróciło swój wzrok w kierunku spokojnej ostatnimi czasy wyspy Samoa i jej ukrytym bogactwom..."
      ]
    },
    "world": {
      "title": "Świat i lokacje",
      "description": "Wyspa Samoa została pieczołowicie stworzona przez naszych grafików 3D zupełnie od podstaw na potrzeby modyfikacji. W nowym świecie znajdziecie bardzo wiele zróżnicowanych lokacji. Poniżej możecie zapoznać się lepiej z najważniejszymi z nich:",
      "locations": {
        "town": {
          "title": "Miasteczko portowe",
          "description": "Ulokowane na południu wyspy. utrzymuje się głównie z połowu ryb oraz eksportu drewna, chmielu i skór srebrzaków. Zarządzane przez królewskiego gubernatora Fissera. Sercem miasteczka jest miejska karczma. Do niedawna panował tutaj spokój, jednak ostatnie zarządzenie gubernatora dotyczące opodatkowania alkoholu wzburzyło mieszkańców."
        },
        "huntersCamp": {
          "title": "Obóz myśliwych",
          "description": "Został założony ze względu na występującą jedynie na wyspie Samoa rzadką odmianę wilków - srebrzaków. Ich mieniące się na szaro-niebiesko skóry są bardzo cenionym na Elei towarem. W obozie co roku organizowane jest 'Święto Łowów' - festyn, podczas którego świętują mieszkańcy całej wyspy biorąc udział w licznych zabawach i konkurencjach."
        },
        "banditsCamp": {
          "title": "Obóz bandytów",
          "description": "Ulokowany w głębi wyspy. Utrzymuje się z porwań dla okupu, grabieży i nielegalnej produkcji bimbru. Mieści się w ruinach dawnej twierdzy hasyjczyków. Znajduje się w nim imponująca arena, na której regularnie odbywają się walki, gdzie wszystkie chwyty są dozwolone. Obóz składa się z trzech zwalczających się wzajemnie ugrupowań: rabusi Zaga, hasyjczyków Harpagona i bandy Gostapa."
        },
        "hasisRuins": {
          "title": "Ruiny Hasis",
          "description": "Imponujące miasto zniszczone podczas najazdu Sireusa V. W akcie desperacji hasyjczycy rzucili klątwę, która do dziś zabija wszystkie żywe istoty na terenie Hasis. Zginęli zarówno kultyści, jak i obecne tam wojska Eleiskie. Jednak w efekcie, rozległy podziemny kompleks świątynny, skrywający skarby i tajemnice wyznawców Hatiret, został nietknięty do dnia dzisiejszego..."
        },
        "gereza": {
          "title": "Podnóże Gerezy",
          "description": "Tereny pokryte śniegiem i okalające najwyższy szczyt Samoi - Gerezę. To właśnie tam występują srebrzaki, których skóry stanowią podstawę funkcjonowania obozu myśliwych. Znajdują się tam również pozostałości górskiego sanktuarium hasyjczyków."
        },
        "lumberjackCamp": {
          "title": "Obóz drwali",
          "description": "Ulokowany w głębinach puszczy i zarządzany przez ojczyma Morrisa - Alrika. W obozie panuje surowy zakaz picia alkoholu. Drwale oddają cześć Silvanowi - prawnemu opiekunowi lasu. Trzymają się z wycinką z daleka od 'świętego gaju Silvana', wskutek czego popadli w konflikt z konkurencyjną grupą rębaczy."
        },
        "swamps": {
          "title": "Bagna",
          "description": "Podobno powstały z łez samej bogini Hatiert po utracie ukochanej. Są pełne niebezpiecznych stworzeń, a podobno ostatnio pojawił się tam nowy - niebezpieczny gatunek węży błotnych."
        }
      }
    },
    "hero": {
      "title": "Główny bohater - Morris",
      "description": [
        "Bohaterem modyfikacji jest młody myśliwy Morris. Mieszka on na wyspie całe życie, co ma istotny wpływ na gameplay. Większość postaci zna już głównego bohatera i ma do niego określony stosunek. Oczywiście w konsekwencji naszych działań będziemy mogli zmienić zdanie postaci niezależnych o bohaterze. Możemy zarówno poprawić jak i pogorszyć opinię o Morrisie. Nasze wybory mają znaczenie i nie da się przypodobać wszystkim!",
        "To od gracza będzie zależeć jaką postacią będzie Morris. Osobą o szlachetnym sercu, która pomaga komu tylko może nie bacząc na własne korzyści? Cwaniakiem, dla którego liczy się tylko własna korzyść i nie interesują go środki, a jedynie cel? A może kimś pośrodku? To będzie zależeć od waszych decyzji!",
        "Głównym celem Morrisa jest odkrycie swojego pochodzenia. W tym celu musi opuścić wyspę, co jednak nie będzie takie proste, gdyż los postawi mu na przeszkodzie wiele niespodziewanych przeciwności...",
        "Bohater zostanie wplątany w intrygę o znacznie większym znaczeniu niż mogłoby mu się wydawać. Od naszych decyzji będzie zależeć przyszłość wyspy, a może nawet i królestwa..."
      ]
    },
    "npcs": {
      "title": "Postacie niezależne",
      "description": [
        "Położyliśmy duży nacisk na to, żeby stworzone przez nas postacie były wielowymiarowe, barwne i realistyczne. W Złotych Wrotach 2 postacie będą wielokrotnie przewijać się podczas rozgrywki, a z czasem będziemy je coraz lepiej poznawać. Chcieliśmy uniknąć sytuacji, gdzie NPC służą jedynie do zlecenia questów. U nas są oni integralną częścią świata.  Wraz z biegiem rozgrywki i wykonywaniem kolejnych zadań będziemy dowiadywać się o nich coraz więcej. Stworzyliśmy całe wątki zadań poświęcone najważniejszym dla bohatera postaciom. Morris będzie mógł nawet wejść w relację romantyczną z jedną z dwóch kobiet.",
        "Poniżej możecie zapoznać się z bliżej z ważnymi dla bohatera postaciami:"
      ],
      "list": {
        "alrik": "Ojczym Morrisa oraz przywódca obozu drwali. Rządzi obozem twardą ręką i surowo zabrania drwalom picia alkoholu. Kieruje się w życiu zasadami zgodnymi z życiem w symbiozie z naturą i bardzo głęboko wierzy w Silvana (Opiekuna Lasu). Traktuje Morrisa jak własnego syna i ma z nim bardzo ciepłą relację.",
        "ramsey": "Najlepszy przyjaciel Morrisa oraz świetny i ambitny myśliwy. Bardzo lubi polować i wciąż wyznacza sobie nowe, coraz to trudniejsze bestie do ubicia. Potrafi się zabawić i nie stroni od butelki.",
        "ashton": "Jeden z ostatnich hasyjczyków na wyspie, powszechnie uznawany za dziwaka i odludka. Jest miejscowym grabarzem, zna się na ziołach, rytuałach magicznych i tradycyjnych obrzędach swoich przodków. Potrafi kontaktować się ze zmarłymi. To bardzo dobry, lecz nieco naiwny człowiek. Jego słabością są zioła, którymi w specjalnych mieszankach opracowanych we własne receptury lubi się odurzać. Jest żarliwym wyznawcą bogini Hatiret i chodzącą encyklopedią wiedzy na temat jej kultu. Przyjaźni się z Morrisem.",
        "olsa": "Zbuntowana na świat zielarka. Jest sierotą - jej rodzice zostali zamordowani przez bandytów. Posiada cięty język i ceni sobie niezależność. Doskonale zna się na ziołach, jednak oprócz niesienia pomocy innym, Olsa wykorzystuje tę wiedzę, by się odurzać. W przeszłości była w relacji z Morrisem, jednak po ostatniej kłótni rozstali się.",
        "sylvia": "Córka gubernatora Fissera. Ma dość nadopiekuńczego ojca i czytania ksiąg. Pragnie życia pełnego przygód i ryzyka, za wszelką cenę chce wypłynąć na Eleę."
      }
    },
    "quests": {
      "title": "Konstrukcja zadań",
      "description": [
        "Modyfikacja posiada ponad 70 rozbudowanych, zróżnicowanych i nieliniowych zadań. Prawie każde zadanie można ukończyć na różne sposoby, bądź też dokonać wyboru w wyniku którego zadanie będzie miało inny przebieg. Nasze wybory będą miały konsekwencje! Będzie od nich zależeć chociażby to jakie zakończenie dostaniemy, do jakiej frakcji dołączymy, jakie postaci przeżyją i jak potoczą się ich losy, czy też jaką nagrodę dostaniemy za zadanie.",
        "Z tego powodu, aby poznać całość przygotowanej treści warto będzie zagrać w modyfikację dwukrotnie, ponieważ dokonanie innych wyborów będzie skutkować innym przebiegiem rozgrywki.",
        "Tematyka questów jest bardzo zróżnicowana. Napotkacie zarówno zadania poważne, które skłonią was do refleksji, jak i luźniejsze, a nawet  komediowe. Będziecie mieli okazję wziąć udział w poszukiwaniach starożytnych planów niczym w dobrym filmie przygodowym, czy też uraczyć się trunkiem podczas biesiady z przyjaciółmi. Nie zabraknie również zagadek, walk na arenach i z bossami, czy mini gier.",
        "Priorytetem było dla nas to aby rozgrywka była zróżnicowana i na żadnym etapie nie powodowała znużenia. Zadania poboczne są rozłożone na przestrzeni całej gry. Więc nie będzie sytuacji, gdzie w danym rozdziale do dyspozycji będą jedynie questy główne."
      ]
    },
    "music": {
      "title": "Muzyka",
      "description": "Całość soundtracku została skomponowana przez kompozytora Adama Dzieżyka tylko i wyłącznie na potrzeby modyfikacji. Dołożyliśmy wszelkich starań, aby muzyka jak najlepiej oddawała charakter danych lokacji i wydarzeń. Niemal każde ważniejsze miejsce w grze posiada własny utwór, których jest ponad 20. Muzyka za dnia będzie się różnić od tej w nocy. Próbki soundtracku możecie posłuchać poniżej:"
    },
    "dubbing": "Dołożyliśmy wszelkich starań, aby przygotowany przez nas dubbing był na najwyższym możliwym poziomie, a każda postać miała głos dobrany zgodnie z naszą wizją. W obsadzie znajduje się ok. 65 aktorów. Są to głównie osoby które od wielu lat zajmują się hobbystycznie dubbingiem, zawodowi aktorzy głosowi, popularni internetowi twórcy oraz zupełnie nowe talenty. Próbki dubbingu możecie posłuchać w poniższym filmie:",
    "mechanics": {
      "title": "Nowe mechaniki",
      "description": "W modyfikacji nie zabraknie również nowych mechanik. Takich jak m.in.:",
      "list": [
        "Szybka podróż za pomocą drogowskazów",
        "Wieloetapowe walki z bossami",
        "przeciwnicy na arenach używają sztuczek (np. powalenie)",
        "Rozdzielenie bonusów stałych od wyuczonych",
        "Rozbudowa funkcji kapliczek",
        "Autorski konkurs picia na czas",
        "Wiele nowych animacji"
      ]
    },
    "visuals": {
      "title": "Grafika i animacje",
      "description": "W modyfikacji nie zabraknie również wielu nowych tekstur, modeli 3D, pancerzy i broni,  które zostały stworzone specjalnie na potrzeby modyfikacji. Wiele oryginalnych tekstur zostało odświeżonych. Pojawią się również nowe animacje, takie jak choćby wspinaczka po skałach. Nie zabraknie również cutscenek, wykonanych w Blenderze."
    },
    "faq": [
      {
        "question": "Kiedy premiera?",
        "answer": "Premiera planowana jest na drugą połowę 2025 roku."
      },
      {
        "question": "Czy trzeba znać część pierwszą?",
        "answer": "Nie, Złote Wrota 2 to zupełnie nowa historia i bohater. Pojawią się jednak pewne nawiązania do części pierwszej."
      },
      {
        "question": "Skąd będzie można pobrać modyfikację?",
        "answer": "Z warsztatu Steam oraz ModDB. Będziemy się również starać o opublikowanie modyfikacji z samodzielną stroną na steam, tak jak Kroniki Myrtany."
      },
      {
        "question": "Jak długa będzie modyfikacja?",
        "answer": "Przejście Złotych Wrót 2 zajmie około 30 godzin. Jednak ze względu na dużą liczbę wyborów wpływających na rozgrywkę, aby doświadczyć pełni treści warto zagrać dwukrotnie."
      },
      {
        "question": "Kiedy ma miejsce akcja?",
        "answer": "Wydarzenia dzieją się około 10 lat po zakończeniu Gothica 3 i kilka miesięcy po zakończeniu Złotych Wrót 1."
      },
      {
        "question": "Czy pojawią się postacie znane z serii Gothic?",
        "answer": "Tak, pojawi się ich kilka, m.in. Gorn i Milten. Samoa znajduje się jednak daleko od kontynentu i Khorinis, więc takich postaci nie będzie wiele."
      },
      {
        "question": "Dlaczego gramy nowym bohaterem, a nie bezimiennym?",
        "answer": "Zdecydowaliśmy się na nowego bohatera ponieważ daje to możliwość opowiedzenia nowej, znacznie ciekawszej historii. Morris to zupełnie nowy charakter i o wiele bardziej złożona osobowość. Również fakt, że postać ta ma już relacje z postaciami na wyspie, a nie jest obcym przybyszem pozwoli nam na zastosowanie unikalnego podejścia fabularnego."
      },
      {
        "question": "Czy będzie wyjaśnione co się stało z bezimiennym po zakończeniu Złotych Wrót 1?",
        "answer": "Tak, dowiemy się jak potoczyły się losy Bezimiennego i w jaki sposób bohater wpłynął na Królestwo Elei."
      },
      {
        "question": "Czy będzie można grać magiem?",
        "answer": "Nie, Morris to myśliwy. Więc nie będzie można nauczyć się kręgów magii. Będzie można jednak używać zwojów."
      },
      {
        "question": "Jaki będzie poziom trudności?",
        "answer": "Poziom trudności będzie podobny do Gothic II: NK."
      },
      {
        "question": "Jak duża będzie mapa?",
        "answer": "Mapa jest trochę większa od Jarkendaru. Jednak do zwiedzenia będzie dużo rozległych podziemnych struktur."
      },
      {
        "question": "Czy fabuła drugiej części jest przeciwstawna do zawartości Kronik Myrtany?",
        "answer": "Absolutnie nie! Co prawda nasza historia rozgrywa się w zupełnie innym przedziale czasowym i na wyspie znacznie oddalonej od Archolos, ale postacie w Złotych Wrotach 2 są świadome jej istnienia i będzie na ten temat wzmianka."
      },
      {
        "question": "Czy romanse są obowiązkowe?",
        "answer": "Nie, jest to wartość opcjonalna."
      },
      {
        "question": "Czy w drugiej części pojawi się możliwość romansu z mężczyzną?",
        "answer": "Nie będzie takiej opcji, ponieważ Morris, podobnie jak np. wiedźmin Geralt, jest heteroseksualny, interesują go tylko kobiety."
      }
    ]
  },
  "footer": {
    "goldenGateTeam": "Złote Wrota Team"
  }
}
